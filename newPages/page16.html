<div class="book-content">
    
        <p class="no-indent zoom-this">
 <!-- might need some streatching of the max-hight constraint-->   


        <h3>פרק 4: המפץ הגדול </h3>
        
        <p>תגליתו של האבל בדבר התפשטות היקום והשערת המפץ הגדול, סללו את הדרך בפני המדע, לפיתוח התיאוריה האחרונה המקובלת כיום, המתארת את מבנהו ודרך התפתחותו של היקום מראשיתו.&nbsp; אולם תגליות אלו הוו&nbsp; רק את ראשיתה של הדרך.&nbsp;
                להשלמת התמונה נזקק המדע לפיתוח של שני&nbsp;&nbsp; כלים &nbsp;מדעיים חדשים, אשר פותחו במהלך המאה העשרים.&nbsp;&nbsp; כלים אלו הופיעו בדמות תורת היחסות של איינשטין, ובדמות תורת הקוונטים אשר חקרה את מבנהו הפנימי של החומר עצמו.&nbsp;
                תוך שימוש&nbsp; בכלים אלו, הצליח המדע לפתח מודל מתמטי המבוסס על הנחת המפץ הגדול, ומתאר את התפתחותו של היקום מראשית דרכו ועד למצבו הנוכחי.&nbsp;
                במפץ הגדול עצמו, רוכז כל היקום בנקודה מתמטית אפסית בעלת טמפרטורה אינסופית.&nbsp;
                כתוצאה מאירוע המפץ הגדול, החל היקום להתפשט, וככל שגדל נפחו הלכה וירדה הטמפרטורה שלו.&nbsp;
                בשלב הראשוני של התפשטות היקום, הייתה הטמפרטורה גבוהה עד כדי כך, שהיא אפשרה את קיומם של מספר חלקיקי יסוד בלבד. כמאה שניות לאחר המפץ הגדול, ירדה הטמפרטורה של היקום לכמליארד מעלות צלזיוס,&nbsp; טמפרטורה המתקיימת במספר כוכבים לוהטים גם כיום.&nbsp;
                בשלב זה החלו להתגבש חלקיקי היסוד של הפרוטונים והנאוטרונים, וליצור את גרעיני האטומים הפשוטים:&nbsp; את גרעיני המימן המכילים פרוטון אחד, את גרעיני המימן הכבד המכילים פרוטון אחד ונאוטרון אחד,&nbsp; את גרעיני ההליום המכילים שני פרוטונים ושני נאוטרונים&nbsp; ועוד כמות קטנה של יסודות כבדים יותר.&nbsp;
                מספר שעות לאחר המפץ&nbsp; הגדול&nbsp; נפסק תהליך היצירה של גרעיני האטומים&nbsp; ובמשך כמיליון שנים&nbsp; נוספות המשיך היקום פשוט להתפשט&nbsp; ולהתקרר.&nbsp;&nbsp; כאשר ירדה הטמפרטורה של היקום למספר אלפי מעלות, החלו כוחות המשיכה האלקטרומגנטיים, למשוך אלקטרונים לסביבת הגרעינים, ובצורה זו נוצר מבנה האטום כפי שמוכר לנו כיום.&nbsp;
                היקום כולו המשיך להתפשט בקצב אחיד, אולם בחלקים מסוימים שלו החל כוח המשיכה של האטומים, להאט את קצב ההתפשטות ולרכז יחד כמויות גדולות של אטומי מימן והליום, למבנים גדולים שהוו את תחילת התהליך של היווצרות הגלקסיות.&nbsp; בתוך תחומי הגלקסיות, החלו להיווצר נקודות צפופות יותר של חומר, שמשכו וקיבצו סביבן את אטומי המימן וההליום למבנים של כוכבים.&nbsp;
                כאשר גדלו הכוכבים, הלכו הגזים שהרכיבו אותם והתכווצו, והטמפרטורה שלהם החלה לעלות.&nbsp; בשלב מסוים כאשר הלחץ והטמפרטורה היו גבוהים מספיק, החל תהליך התכה גרעינית של אטומי המימן, והפיכתם להליום, תוך שחרור כמויות גדולות של אנרגיה.&nbsp; תהליך זה יצר שמשות דמויות השמש שלנו, הבוערות במשך תקופות ארוכות ומפיצות אור וחום.</p>

                                
                               
        </p>
        
        </div>
        <span class="page-number">16</span>
        <span class="page-number center-title"></span>