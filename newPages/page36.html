<div class="book-content">
    
        <p class="no-indent zoom-this">
 <!-- might need some streatching of the max-hight constraint-->   

        <p>
                המערכות והוא: השינוי בנקודת המבט&nbsp; על התפיסה האנושית, המתחולל&nbsp; ברגע שאנו נתקלים בהגדרת המערכת&nbsp; ומבינים את המשמעות שלה.</p>

                <p>נדמה לעצמנו אדם המשקיף על תמונה.&nbsp;&nbsp; התמונה מהממת ביופייה &nbsp;' הנטורליסטי ',&nbsp; האדם מוקסם על ידיה ומבטו סוקר אותה כמהופנט.&nbsp; בשלב זה אנו ניגשים אל האדם, טופחים על שכמו ואומרים לו&nbsp; ' ידידנו,&nbsp; אתה משקיף על תמונה '.&nbsp; באותו שבריר של שנייה בו מעכל האדם את דברינו מתחולל שינוי בנקודת המבט שלו.&nbsp;
                        בעקבות ההערה שלנו הוא שם לב&nbsp;&nbsp; לטקסטורה של הבד&nbsp; ולקומפוזיציה של הצבעים,&nbsp; הוא מגלה שהאובייקטים השונים המופיעים בתמונה, ערוכים בצורה מוגדרת כאשר הם מדגישים את הנושא המרכזי,&nbsp;&nbsp;&nbsp; הוא רואה שהתמונה מוקפת במסגרת ותלויה על קיר של&nbsp; מוזיאון, ולידה תמונות נוספות אליהן לא שם לב כאשר&nbsp; תשומת ליבו מוקדה בתמונה.&nbsp;
                        השינוי שחל באדם איננו שינוי פיזי או מנטלי אלא שינוי בצורת ההתייחסות, המאפשרת לאדם להשקיף על אותה&nbsp; תמונה מנקודת מבט שונה.</p>

                        <p>הבחירה בדוגמה של תמונה איננה בחירה מקרית משום שמבחינות רבות, דומה התפיסה האנושית עצמה לתמונה המצטיירת במוחנו, ומושלכת כלפי חוץ, כמייצגת את הסביבה החיצונית האובייקטיבית.&nbsp;
                                ההסתמכות שלנו על&nbsp; צורת התפיסה האישית שלנו כמייצגת את הסביבה החיצונית,&nbsp; דומה&nbsp; למצבו של האדם שהיה שבוי בתוך קסמה של התמונה עד כדי כך שלא שם לב לסובב אותה&nbsp; ומבחינה זו, עצם ציון&nbsp; העובדה&nbsp; שהוא משקיף על תמונה, העניקה לו את הפרספקטיבה המתאימה, להינתקות מהמצב הקיים, ולראיית תמונה כוללת יותר.&nbsp;
                                בדומה למצבו של האדם שבדוגמה, גם אנו שבויים בקסמיה של התפיסה האישית שלנו, תפיסה שגובשה על ידינו במהלך שנות התנסות פעילה עם הסביבה, והיא כה חיה ומשכנעת, עד שאיננו מעלים כלל בדעתנו שקיימות אפשריות אחרות.&nbsp;&nbsp;&nbsp; <strong>הגדרת התפיסה האנושית כפי שמופיעה בהגדרת המערכת,&nbsp; נותנת לנו את הפרספקטיבה המתאימה, והופכת את עצם התפיסה האנושית לאובייקט בר התייחסות</strong>.&nbsp; אובייקט זה ניתן להיות מתואר, במנותק מהתפיסה האישית שלנו,&nbsp; ועליו ניתן להגיד היגדים שונים שיתוארו בהמשך בין היתר, כ: <strong>מגבלות המערכת</strong></p>








        </p>
        
        </div>
        <span class="page-number">36</span>
        <span class="page-number center-title"></span>