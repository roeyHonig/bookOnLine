<div class="book-content">
    
        <p class="no-indent zoom-this">
 <!-- might need some streatching of the max-hight constraint-->   

 
 <p>מכונאי הבודק מנוע של מכונית בניסיון לאבחן ליקוי באחת מהמערכות שלו, משתמש בתפיסה&nbsp; מוטורית המבוססת על הניסיון המעשי שלו עם מרכיבי המנוע&nbsp; השונים.&nbsp;
        אותו מכונאי החל את דרכו כשוליה לאחר שלמד את חלקי המנוע בצורה תאורטית.&nbsp;&nbsp; בתחילה הוא צורף למכונאי מנוסה המכיר את המנוע&nbsp;&nbsp; וביצע עבודות פשוטות, תוך שהוא צופה בעבודתו של המכונאי המנוסה ומתחיל להכיר את מרכיבי המנוע השונים.&nbsp;&nbsp; בהמשך הוא התחיל לפרק&nbsp; ולהרכיב מכלולים פשוטים, תוך שהוא לומד אותם בצורה מעשית, ומרכיב לעצמו <strong><em>מערכת&nbsp; תבניות פיזיות</em></strong> מתאימה המאפשרת לו לזכור,לתפוס ולהבין, את צורת פעולתם של המכלולים.&nbsp; עם התקדמות הכשרתו, הוא לומד מכלולים מרכבים נוספים, ומתחיל להכיר את צורת הפעולה המשולבת שלהם, עד לרמה המאפשרת לו לתפוס את המבנה המרכב של המנוע&nbsp; ולאתר תקלה באחד המכלולים, על ידי האזנה לצורת הפעולה של המנוע הכולל.&nbsp;
        אם נבקש מאותו מכונאי לתאר את מבנה המנוע בו הוא מטפל, יהיה עליו להתרכז ולחפש מילים מתאימות לשם תיאור המכלולים השונים וצורת פעולתם,&nbsp; ואם אוצר המילים שלו איננו רחב דיו, הוא עלול להתקשות בתיאור המילולי, למרות שהוא מכיר את המנוע&nbsp; בצורה אינטימית ומקיפה ומסוגל לטפל&nbsp; בו&nbsp; במיומנות מוטורית גבוהה.</p>




        <p>האדם המודרני כפי שמוכר לנו כיום הופיע לפני כ:&nbsp; 40,000&nbsp; שנים והמאפיין הבולט ביותר שלו היו כישורי השפה וחיי התרבות והאומנות אותם פיתח.&nbsp;
                אצל האדם המודרני התגלו שתי תכונות עיקריות שיחדו אותו משאר בעלי החיים.&nbsp;&nbsp; התכונה הראשונה החלה להתפתח&nbsp; כבר אצל ההומו-ספיינס, והיא היכולת לשלוט ולהפעיל את שרירי גופו ובייחוד את שרירי ידיו ורגליו, בתנועות מתוכננות ומחושבות מראש.&nbsp;
                אולם התכונה הבולטת ביותר של האדם, התפתחה אצל האדם המודרני,&nbsp; עם&nbsp; רכישת כישורי השפה.&nbsp; אותה מתנת טבע ייחודית, שאפשרה להומו-ספיינס לבנות מערכת של תבניות פיזיות של הסביבה החיצונית, עלתה ברמתה, כאשר היא אפשרה לאדם המודרני, לתאר תבניות אלו באמצעות <strong><em>סמלים מילוליים</em></strong>.</p>





        </p>
        
        </div>
        <span class="page-number">28</span>
        <span class="page-number center-title"></span>