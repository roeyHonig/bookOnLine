<div class="book-content">
    
        <p class="no-indent zoom-this">
 <!-- might need some streatching of the max-hight constraint-->   


        
        
                <p>
                החלו כוחות המשיכה האלקטרומגנטיים, למשוך אלקטרונים לסביבת הגרעינים, ובצורה זו נוצר מבנה האטום כפי שמוכר לנו כיום.&nbsp;

                היקום כולו המשיך להתפשט בקצב אחיד, אולם בחלקים מסוימים שלו החל כוח המשיכה של האטומים, להאט את קצב ההתפשטות ולרכז יחד כמויות גדולות של אטומי מימן והליום, למבנים גדולים שהוו את תחילת התהליך של היווצרות הגלקסיות.&nbsp; בתוך תחומי הגלקסיות, החלו להיווצר נקודות צפופות יותר של חומר, שמשכו וקיבצו סביבן את אטומי המימן וההליום למבנים של כוכבים.&nbsp;
                כאשר גדלו הכוכבים, הלכו הגזים שהרכיבו אותם והתכווצו, והטמפרטורה שלהם החלה לעלות.&nbsp; בשלב מסוים כאשר הלחץ והטמפרטורה היו גבוהים מספיק, החל תהליך התכה גרעינית של אטומי המימן, והפיכתם להליום, תוך שחרור כמויות גדולות של אנרגיה.&nbsp; תהליך זה יצר שמשות דמויות השמש שלנו, הבוערות במשך תקופות ארוכות ומפיצות אור וחום.</p>


                <p>באותן שמשות שקיבצו סביבן כמויות גדולות של מימן, היה תהליך ההיתוך מהיר יותר, וכילה את המימן בתקופה של כמאה מליון שנים.&nbsp;&nbsp;&nbsp; בשלב זה התכווצו השמשות מעט, חומן עלה והן החלו להתיך הליום ליסודות כבדים יותר כמו פחמן וחמצן.&nbsp;&nbsp;&nbsp;&nbsp; תהליך זה שיחרר כמות קטנה יותר של אנרגיה שלא הספיקה לבלום את תהליך ההתכווצות של השמשות, וכפי המשוער הן קרסו לתוך עצמן, תוך שהן מעיפות לחלל סביבן, כמות מסוימת מהגזים שנמצאו בחלקן החיצוני.<br>
                        יסודות אלו שנפלטו לחלל, החלו להתרכז&nbsp; ולרכז סביבם כמויות של אטומי מימן,&nbsp;&nbsp; ויצרו דור חדש של שמשות המכילות בנוסף למימן, גם כמות קטנה של יסודות כבדים יותר, בדומה לשמש שלנו הנחשבת לשמש מדור שני או שלישי.&nbsp; חלק מאותם יסודות שהיו בסביבת השמש התלכד למבנה של כוכבי לכת שהחלו לנוע סביב לשמש, וביניהם גם כדור הארץ שלנו.</p>





                                
                               
        </p>
        
        </div>
        <span class="page-number">17</span>
        <span class="page-number center-title"></span>