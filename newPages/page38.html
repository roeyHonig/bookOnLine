<div class="book-content">
    
        <p class="no-indent zoom-this">
 <!-- might need some streatching of the max-hight constraint-->   

                       
                                        <p>
                                                משחק הכדור אותו תארנו, כמו גם ההתייחסות שלנו למכלולים רבים אחרים בכל תחומי החיים,&nbsp;&nbsp; נתפסים על ידינו בצורה הטבעית ביותר,&nbsp; כמערכת אחת מרכבת ושלימה,&nbsp; אולם כאשר בודקים את אותה נקודת מבט כוללת, רואים &nbsp;שהיא מורכבת למעשה משתי צורות תפיסה השונות מהותית זו מזו,&nbsp; הפועלות יחד, במקביל&nbsp; ובו זמנית, &nbsp;ורק&nbsp; הצירוף של שתיהן,&nbsp; אותו כינינו&nbsp; <em>כ:&nbsp;&nbsp; <strong>תפיסת המערכת</strong>,</em>&nbsp; הוא שמקנה לנו את נקודת המבט הכוללת, ומאפשר לנו&nbsp; את תחושת ההנאה המלאה מהמשחק הכולל&nbsp; והמורכב.</p>


                                                <p>לסיכום&nbsp;
                                                        למרות שמערכות אנושיות בעלות רצון ובחירה חופשית, שונות מהותית ממערכות פיזיקאליות המציתות לחוקים מוגדרים, הרי שבמהותם, כל הנושאים שזכו בשפה לתוספת כנוי 'מערכת', מהווים מכלולים הבנויים משני מרכיבים, השונים זה מזה בצורה בה אנו תופסים אותם. מכלולים אלו מרכבים ממגוון של <strong>פרטים פיזיים</strong> במהותם <strong>וממגוון של תכונות או יחסי גומלין מסוגים שונים, המתקיימים בין הפרטים הפיזיים של המערכת.</strong></p>

                                                        <p><strong>הגדרת המערכת</strong> המבחינה בין <strong>פרטים פיזיים</strong> לבין <strong>מידע פנימי,</strong> מתארת כפי שנראה בהמשך, תכונה כללית של מבנה קליפת המוח וצורת פעולתה.</p>


                                                        <p>הבנת המשמעות המיוחדת של הגדרת המערכת, משחררת אותנו מצורת תפיסה אישית מקובלת ומאפשרת לנו להתייחס אל&nbsp; התפיסה האנושית כאל אובייקט בר התייחסות, אותו ניתן לנתח במנותק מהתפיסה עצמה.</p>



                                                        <p>התיאור של מרכיבי המערכת וניתוח המאפיינים השונים שלה, יהווה את החלק המרכזי של המשך הספר.</p>








        </p>
        
        </div>
        <span class="page-number">38</span>
        <span class="page-number center-title"></span>