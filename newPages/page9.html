<div class="book-content">
    
        <p class="no-indent zoom-this">
 <!-- might need some streatching of the max-hight constraint-->   


                        <h3>פרק 2: היקום העתיק</h3>
        
                        <p>בשנת&nbsp;&nbsp; 340&nbsp; לפני הספירה,&nbsp; העלה אריסטו רעיון המתאר את מבנה היקום כפי שנתפס על ידיו.
                                מאחר ועל פי&nbsp;&nbsp; <strong><em>התצפיות</em></strong> האנושיות, לא היה כל רמז לכך שהארץ נמצאת בתנועה, הייתה מונחת בבסיס הרעיון של אריסטו ההשערה כי הארץ שרויה במנוחה במרכז היקום וסביבה חגים: השמש, הירח, כוכבי הלכת ושאר כוכבי השבת שנראו בשמיים.
                                תנועת גרמי השמיים סביב הארץ תוארה ע"י אריסטו, כתנועה מעגלית מדויקת, משום שתאמה את אמונתו שהכדור הנה הצורה המושלמת ביותר בטבע.</p>


                                <p>במאה השנייה לאחר הספירה שכלל תלמי, את הרעיון של אריסטו והפך אותו לדגם קוסמולוגי שלם.&nbsp; &nbsp;&nbsp;בדגם של תלמי, ניצבה הארץ במרכז היקום, מוקפת בשמונה ספירות כדוריות.&nbsp;&nbsp; בכל אחת משבע הספירות הראשונות נעו בתנועות מורכבות, השמש, הירח וחמשה כוכבי הלכת, שהיו מוכרים בתקופתו.&nbsp; הספירה החיצונית ביותר, נשאה את שאר כוכבי השבת,&nbsp; שהיו סטאטיים ביחס לעצמם ונעו סביב הארץ&nbsp; כמקשה אחת.<br>
                                        למרות שהדגם של תלמי היה מורכב&nbsp; מבחינה מתמטית &nbsp;ובלתי נכון עובדתית, הרי שבדגם זה נתקיימו מספר עקרונות &nbsp;על פיהם פועל המדע גם בימנו.</p>

                               

                                <li>תלמי ערך מחקר מקיף שנמשך שנים רבות, בהן צפה בגרמי השמיים ותיעד את התנועות המחזוריות שלהם.</li>
                                <li>כאשר היה בידיו מידע מספיק, ניסח תלמי דגם מפורט, אשר התבסס על <strong><em>עקרונות היסוד</em></strong> של אריסטו ותיאר את המבנה המשוער, &nbsp;של היקום כולו.</li>
                                <li>למבנה אותו תיאר, צירף תלמי, מערכת נוסחאות מתמטיות אשר אפשרו לחשב בדיוק מתקבל על הדעת, את התנועות של כל גרמי השמיים שנצפו.</li>
        


        </p>
        
</div>
    <span class="page-number">9</span>
    <span class="page-number center-title"></span>