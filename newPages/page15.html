<div class="book-content">
    
        <p class="no-indent zoom-this">

                <p>את העובדה שגלקסיות מרוחקות מתרחקות מכדור הארץ מהר יותר מגלקסיות קרובות ניתן להסביר על ידי דימוי באמצעות בלון.&nbsp;
                    אם נצייר על פניו של בלון נקודות המסמלות גלקסיות, וננפח את הבלון, ילכו הנקודות ויתרחקו זו מזו במהירות שווה.&nbsp; אולם אם נבדוק את מהירות ההתרחקות שלהן מנקודה מסוימת על פני הבלון, נגלה שתנועת ההתרחקות של הנקודות השונות, מהירה יותר ככל שהן מרוחקות יותר מאותה נקודה.&nbsp; דבר התואם את תצפיותיו של האבל.&nbsp;
                    האבל שיער כי היקום כולו הולך ומתפשט בהתמדה&nbsp; בדומה לאותו בלון מתנפח.&nbsp; מהנחה זו נובע כי בעבר היו הגלקסיות קרובות זו לזו, ויתכן שבזמן מסוים הן היו מרוכזות כולן בנקודה אחת ויחידה.&nbsp;
                    מתוך ידיעת גודלו המשוער של היקום ומהירות ההתרחקות היחסית של הגלקסיות זו מזו, חישב האבל ומצא כי נקודת הזמן בה החל היקום את התפשטותו המשוערת, התרחשה היכן שהו בחלל לפני&nbsp; כ:&nbsp; 15 מיליארד שנים, בתהליך הקרוי בפינו המפץ הגדול.</p>
                               
        </p>
        
        </div>
        <span class="page-number">15</span>
        <span class="page-number center-title"></span>