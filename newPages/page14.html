<div class="book-content">
    
        <p class="no-indent zoom-this">


                <p>

                    נמצאת ליד שפתה הפנימית של אחת מזרועות הגלקסיה,&nbsp; והשמש עצמה הנה כוכב צהוב וגודלה הוא גודל ממוצע של שמשות רבות אחרות.</p>

                    <p>הגילוי של האבל את דבר קיומן של גלקסיות נוספות, היה רק שיא אחד שנתאפשר הודות לשימוש שעשה גלילאו בטלסקופ,&nbsp; ולשיפורים אותם ביצע ניוטון בכלי זה.&nbsp;
                        ניוטון גילה בין יתר תגליותיו שאם מעבירים קרן אור דרך מנסרה משולשת, מתפרק האור של&nbsp; הקרן לצבעים השונים המרכיבים אותה בדומה לתופעת הקשת בענן.&nbsp;&nbsp; כל אחד מהצבעים הנו בעל תדירות שונה, ולכן מוסט בצורה שונה על ידי המנסרה.&nbsp;
                        במהלך השנים נבנו מכשירים רבים ומשוכללים הפועלים על עקרון הפרדת האור.&nbsp;&nbsp; נתגלה כי יסודות שונים המלוהטים לטמפרטורה גבוהה, פולטים קרינה בעלת ספקטרום תדרים מסוים, האופייני לכל יסוד ויסוד.&nbsp; על ידי בדיקת הספקטרום הנפלט מחומרים שונים, ניתן לזהות את הרכבם הכימי וגם את האחוז היחסי של כל אחד מהיסודות השונים המרכיבים את החומר הנבדק.</p>


                        <p>מאז גילה האבל את קיומן של גלקסיות נוספות בחלל, הוא החל לבדוק ולנתח את ספקטרום האור הנפלט מהן.&nbsp;&nbsp; נתגלה כי בכל הכוכבים הנצפים, קיימים יסודות דומים לאלו המוכרים לנו על פני כדור הארץ&nbsp; ולכן גם הספקטרום הנפלט מהם דומה.&nbsp;
                            הממצא המפתיע ביותר אותו גילה האבל היה כי הספקטרום הבא מגלקסיות שונות, מוסט מעט לכוון האדום, בהשוואה לתדר שהיה צפוי להתקבל.&nbsp;&nbsp; משמעות הדבר הייתה כי גלקסיות אלו נמצאות בתנועה ומתרחקות מכדור הארץ.&nbsp; האבל מצא גם כי ככול שגלקסיה רחוקה יותר, מוסט האור הבא ממנה יותר לכוון האדום.&nbsp; משמעות הדבר היא כי מהירות ההתרחקות של הגלקסיה מאתנו הולכת וגדילה, ככל שהיא רחוקה יותר.&nbsp;
                            מממצאים אלו השתמע שהיקום איננו סטאטי כפי ששערו אנשי המדע, אלא נמצא במצב של התפשטות מתמדת, כאשר הגלקסיות השונות מתרחקות זו מזו בהתמדה.</p>

                                
                               
        </p>
        
        </div>
        <span class="page-number">14</span>
        <span class="page-number center-title"></span>