<div class="book-content">
    
        <p class="no-indent zoom-this">
 <!-- might need some streatching of the max-hight constraint-->   


        <h3>פרק 6: כדור הארץ כמערכת אקולוגית סגורה   </h3>
        
        

        <p>לפי התיאוריה המדעית המקובלת כיום, נוצר כדור הארץ יחד עם השמש ושאר כוכבי הלכת, לפני כ:&nbsp; 5&nbsp; מיליארד שנים.<br>
                כדור הארץ נוצר מהצטברות של יסודות שונים, שנפלטו עקב קריסה של כוכבים מהדור השני או השלישי של שמשות,&nbsp; יסודות שהתקבצו יחד עקב כוח המשיכה וצרפו אליהם גם מימן.   המבנה המקורי של כדור הארץ, הורכב מגזים לוהטים ולא אפשר קיום של חיים מכל סוג שהוא. בהדרגה במהלך מיליוני שנים, הלך כדור הארץ והתקרר, כאשר חלק מהיסודות שהרכיבו אותו החלו להתמצק למצב נוזלי,&nbsp; ולבסוף לאחר שחלקו החיצוני הקרין חום רב לחלל, הוא התכסה בשכבה דקה יחסית של חומר מוצק, שעליו נקוו כמויות גדולות של מים.<br>
                האטמוספרה העתיקה של כדור הארץ, נוצרה מהתקררות של&nbsp; גזים קלים שהיו מעורבים בחומר הראשוני, ומגזים שנפלטו מהסלעים אשר הלכו והתגבשו תוך התקררותם.<br>
                אטמוספרה זו הייתה שונה מהאטמוספרה המוכרת לנו כיום.&nbsp; היא לא הכילה חמצן אלא גזים שונים הנחשבים בעינינו לרעילים.&nbsp; מעטפת גזים זו אפשרה את קיומן של צורות חיים פרימיטיביות, אשר צרכו מזון וגזים, כמו מימן גופריתי, ופלטו את גז החמצן.   נוכחות החמצן &nbsp;שינתה בהדרגה את הרכבה של האטמוספרה ואפשרה את היווצרותן של צורות חיים מפותחות יותר המוכרות לנו כיום.</p>




                <p>בדומה למה שנאמר על מערכת השמש, ניתן לתאר גם את כדור הארץ, כאוסף של פרטים פיזיים נכונים עובדתית.&nbsp;&nbsp; אנו יכולים לתאר את קוטרו של כדור הארץ, את מבנהו הפנימי&nbsp; והחיצוני, את חלוקת האוקיאנוסים, הימים והיבשות שלו,&nbsp; את הרכב האטמוספרה ואת מגוון צורות החיים המתקיימות על פניו, אולם גם במקרה זה לא יהיה תיאור זה מלא ויראה רק צד אחד של התמונה.<br>
                        להבנת מלוא המשמעות של החיים על פני כדור הארץ, יהיה עלינו להוסיף גם תיאור של מערכות יחסים שונות, אשר מתקיימות בין הפרטים הפיזיים השונים, המצויים על פני כדור הארץ, ומשפיעים האחד על השני, במגוון צורות ונושאים, שבלעדיהם יראה תיאור החיים על פני כדור הארץ, חלקי בלבד.</p>






                               
        </p>
        
        </div>
        <span class="page-number">21</span>
        <span class="page-number center-title"></span>