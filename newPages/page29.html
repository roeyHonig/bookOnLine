<div class="book-content">
    
        <p class="no-indent zoom-this">
 <!-- might need some streatching of the max-hight constraint-->   


        <p>
                מערכת של תבניות פיזיות של הסביבה החיצונית, עלתה ברמתה, כאשר היא אפשרה לאדם המודרני, לתאר תבניות אלו באמצעות <strong><em>סמלים מילוליים</em></strong>.</p>


                <p>המרכיבים&nbsp; הראשוניים של השפה היו פשוטים וכללו שימוש בתבניות סמליות מילוליות, לצורך הגדרת התבניות המוחשיות, הפיזיות במהותן, שהרכיבו את עולמו של ההומו-ספיינס. &nbsp;בהדרגה החלו תבניות אלו להתפתח ולקבל צורה מופשטת יותר, תוך שהן מאפשרות לתאר גם צרכים, רצונות ופעולות שלא התאפיינו בזיקה פיזית מיידית. שיא ההתפתחות של השפה היה כאשר למד האדם לייחס לאותן תבניות, ערכים גבוהים, שתארו&nbsp; רגשות, מאוויים ורעיונות נעלים, שהיו מנותקים לגמרי מהזיקה הפיזית ממנה הם צמחו.&nbsp; התפתחותן ההדרגתית של תבניות השפה, גרמה לתהליך של היזון חוזר, שהתבטא בפריחה של התרבות האנושית, תוך שהאדם לומד לתפוס, לבטא ולתאר, ערכים בעלי משמעות מופשטת&nbsp; יותר ויותר, ומנחיל אותם בצורה שיטתית, לדורות הבאים.&nbsp;
                        התפיסה המוטורית וכישורי השפה הם רק חלק מכישורי קליפת המוח האנושית, לה מיוחסים הכישורים השונים המייחדים את האדם.</p>



                        <p>פן מסוים של צורת התפיסה המייחדת את קליפת המוח האנושית,&nbsp; אותו&nbsp; נכנה:&nbsp; <strong><em>תפיסת המערכת,</em></strong><em>&nbsp; </em>&nbsp;הוא נושאו המרכזי&nbsp; של ספר זה, ונעסוק בו בהרחבה בהמשך.</p>





        </p>
        
        </div>
        <span class="page-number">29</span>
        <span class="page-number center-title"></span>