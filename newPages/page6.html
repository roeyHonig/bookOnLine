<div class="book-content">
    
        <p class="no-indent zoom-this">
 <!-- might need some streatching of the max-hight constraint-->   


                <h3>פרק 1: תחילת המסע</h3>
        
			<p>משחר ההיסטוריה האנושית נשא האדם את עיניו השמיימה בהשתאות מרובה.&nbsp;
                                המראה שנגלה לעיניו היה שונה מכל תופעה המוכרת לו מסביבתו על פני האדמה.&nbsp;
                                זריחת&nbsp; השמש&nbsp; בבקר&nbsp; עם&nbsp; האור&nbsp; והחום שהפיצה במהלך היום,&nbsp; נתפסו&nbsp; על&nbsp; ידי האדם&nbsp; כמקור החיים.&nbsp;
                                עם שקיעת החמה נגלו לעיניו, הירח ואין&nbsp; ספור כוכבים הפזורים בשמי הלילה.&nbsp;
                                מחזה זה הופיע מידי יום באופן קבוע וסדיר והיווה את הסימן הראשון לסדר ומחזוריות בטבע,&nbsp; יחד עם בטחון להמשכיות.<br>
                                <strong><em>התצפיות </em></strong>הקבועות בשמיים, גילו לאדם מערכת מסודרת להפליא, השולטת על סדרי היום והלילה, על שינויי עונות השנה ועל אירועים חוזרים, המתרחשים בתקופות של עשרות ואף מאות&nbsp; שנים.<br>
                                בנוסף לתנועות הקבועות של השמש, המתרחשות בתדירות יומית ובמחזוריות של כ: 365 ימים, במהלכם מתחלפות עונות השנה השונות, נתגלתה גם מחזוריות בתנועתו של הירח, המתרחשת בתדירות של כ: 28&nbsp; ימים וקשורה לתופעות ארציות שונות.<br>
                                מחזוריות נוספת של שנים ואף עשרות שנים, נתגלתה בתנועתם של חמישה כוכבי לכת, ששינו בהתמדה את מיקומם היחסי בתוך כלל מערך הכוכבים, אשר נראה סטאטי בעיקרו, ונע כגוף אחד סביב כדור הארץ.</p>
                                <p>הסדר המופתי בשמיים משך בודאי את תשומת ליבו של האדם והביאו לחפש סדר דומה גם על פני כדור הארץ.<br>
                                המעקב המתמיד אחר תנועות הכוכבים, הביא לצורך של תיעוד מצבם המתחלף ותרם לפיתוח של צורת רישום וכתיבה ראשוניים, ויחד עימם לפיתוח&nbsp; צורת חישוב מתמטית, שתאפשר יכולת ניבוי של&nbsp;
                                 תנועותיהם, ועמה יכולת חיזוי של תופעות ארציות שונות.<br>
                                </p>
                           
                           



                                
                               
        </p>
        
        </div>
        <span class="page-number">6</span>
        <span class="page-number center-title"></span>