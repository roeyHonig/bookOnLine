<div class="book-content">
    
        <p class="no-indent zoom-this">
 <!-- might need some streatching of the max-hight constraint-->   


        <h3>פרק 5: מערכת השמש  </h3>
        
        <p>מערכת השמש כוללת את השמש עצמה, סביבה נע הכוכב הקרוב ביותר כוכב חמה, אחריו נוגה,&nbsp; כדור הארץ הוא הכוכב השלישי מהשמש ואותו מקיף הירח.&nbsp;
                הכוכבים הבאים הם: מאדים, צדק ושבתאי, הכוכב האחרון שהיה מוכר בתקופה העתיקה.&nbsp;
                ב&nbsp; 1781&nbsp; גילה האסטרונום הבריטי ויליאם הרשל, כוכב נוסף מעבר לשבתאי, המשתייך למערכת השמש.&nbsp; כוכב זה נקרא&nbsp; אורנוס.&nbsp;
                ב&nbsp; 1846 גילה אסטרונום צרפתי בשם אורבין לה – ורייה,&nbsp; כוכב נוסף מעבר לאורנוס&nbsp; אשר נקרא&nbsp; נפטון.&nbsp;
                על פי מסלולי הכוכבים של מערכת השמש והסטיות הקלות שלהם מהחישובים התיאורטיים,&nbsp; שיער האסטרונום האמריקאי&nbsp; פרסוויל לאוול,&nbsp; שחייב להיות מעבר לנפטון כוכב נוסף המפעיל כוחות משיכה על הכוכבים המרוחקים.&nbsp; כוכב זה נתגלה&nbsp; ב&nbsp; 1930&nbsp; ונקרא&nbsp; פלוטו.&nbsp;
                הצגת מערכת השמש כמרכבת&nbsp; מ&nbsp; <strong><em>פרטים פיזיים</em></strong>&nbsp; בלבד הכוללים את השמש ותשעה כוכבי לכת,&nbsp; הנה צורת הצגה יבשה וחלקית בלבד ואיננה מספקת תיאור מלא על מבנה מערכת זו.&nbsp;
                לקבלת נקודת מבט רחבה יותר, אנו זקוקים ל<strong><em> מידע תיאורי</em></strong> נוסף, שירחיב את הידוע לנו על&nbsp; <strong><em>המרכיבים הפיזיים של המערכת</em></strong>,&nbsp; ויתאר את&nbsp; <strong><em>יחסי הגומלין</em></strong> המתקיימים ביניהם, במגוון תחומים שונים בהם אנו מתעניינים.&nbsp;
                מערכת השמש נתפסת כמערכת דינאמית בה מחוללים כוכבי הלכת השונים סביב לשמש במסלולים ובמקצבים ייחודיים לכל כוכב וכוכב.&nbsp; היא נתפסת כמערכת אשר נולדה לפני כ:&nbsp; 5&nbsp; מיליארד שנים, במהלכן היא&nbsp; התגבשה&nbsp; והשתנתה בהתמדה עד למצבה הנוכחי.&nbsp;
                עתידה&nbsp; של מערכת השמש עדיין לא ברור דיו&nbsp; אולם ברור לנו כי בשלב מסוים, תתבגר השמש ותכלה את מלאי המימן שלה,&nbsp; ואז יבוא קיצה של השמש&nbsp; מתיכת המימן&nbsp; ועמו קיצה של מערכת השמש, כפי שהיא מוכרת לנו כיום.&nbsp;
                תהליך זה הנו ארוך וממושך במהלכו תמשיך השמש להוות את מקור האור והאנרגיה למשך מיליארדי שנים נוספות בהן ימשיך כדור הארץ לספק את כל צרכי המחיה ולהוות משכן לכל החיים בו.&nbsp;
                את הצעד הראשון בהבנת סימפוניית המחולות של הכוכבים במערכת השמש, עשה קפלר כאשר גילה שכוכבי הלכת השונים נעים סביב לשמש במסילות אליפטיות, כאשר השמש נמצאת באחד ממוקדי האליפסה.&nbsp; קפלר גילה גם שמהירויות הכוכבים במסלולם אינן קבועות.&nbsp; מהירותם הולכת וגדלה כאשר מסלולם מתקרב לשמש,&nbsp; וקטנה כאשר הם מתרחקים ממנה.&nbsp; יחד עם תיאור צורת התנועה המיוחדת, קבע קפלר כי למרות&nbsp; שמהירות הכוכבים משתנה במהלך מסלולם, הרי שמחוגי התנועה שלהם אל השמש, מכסים שטחים שווים, בפרקי זמן שווים, על גבי מישור התנועה שלהם.&nbsp;
                חוק נוסף אותו גילה קפלר, אפשר לחשב את משך ההקפה של כוכב סביב לשמש, לפי אורך המסלול הממוצע שלו.&nbsp;
                חוקי קפלר וחוק המשיכה אותו פרסם ניוטון, חוללו מהפך משמעותי באסטרונומיה בזכות העובדה, שהם אפשרו לאנשי המדע להבין בצורה נכונה את מסלולי התנועה של הכוכבים סביב לשמש, ואף לחשב אותם בצורה מדויקת שהלמה להפליא את התצפיות .&nbsp;
                תיאור המסלולים של כוכבי הלכת הנו רק פן אחד של תיאור מערכת השמש.&nbsp;
                השמש עצמה נתפסה תמיד כמקור האור והאנרגיה המאפשרים קיום חיים על פני כדור הארץ,&nbsp; ובתקופות עתיקות ייחסו לה אף כוחות מיסטיים שונים.&nbsp;
                תיאוריות שונות ניסו להסביר במהלך הדורות, את מקור האנרגיה השופעת והבלתי מתכלה של השמש.&nbsp; תיאוריות אלו תאמו את הטכנולוגיה ואת הישגי המדע של אותן תקופות,&nbsp; אולם רק במהלך המאה העשרים, עם גילוי האנרגיה הגרעינית ותכונות ההיתוך הגרעיני, יכול היה המדע להסביר את הסיבה לכמויות האנרגיה האדירות השופעות מהשמש במשך מיליארדי שנים ואינן אוזלות או מתכלות.&nbsp;
                הישגי המדע בתחומים שונים, אפשרו להגדיל את כמות&nbsp; <strong><em>המידע הפנימי</em></strong>&nbsp; על&nbsp; <strong><em>יחסי&nbsp; הגומלין</em></strong> &nbsp;&nbsp;השונים, המתקיימים בין מרכיבי מערכת השמש, ולהרחיבם בנושאים רבים נוספים.&nbsp;
                תהליך ההתפרקות של יסודות רדיואקטיביים, אפשר לחקור ממצאים ארכאולוגיים, ולתארך אירועים שונים שהתרחשו בעברו של כדור הארץ.&nbsp;
                פיתוח של תורת היחסות ותורת הקוונטים, אפשרו להסביר בצורה מדעית, את התהליך בו נוצרה מערכת השמש ואת דרך התפתחותה.&nbsp;
                חלליות מחקר שנשלחו למרחבי מערכת השמש, אפשרו לקבל תמונות מפתיעות ומרהיבות של כוכבים שונים במערכת,&nbsp; &nbsp;תמונות שהרחיבו את כמות המידע המצויה בידינו כיום, ומקרבות אותנו להבנה מעמיקה ורחבה יותר הן לגבי&nbsp; <strong><em>הפרטים הפיזיים</em></strong> של מערכת השמש, והן לגבי&nbsp; <strong><em>יחסי הגומלין</em> <em>המתקיימים בין המרכיבים השונים</em> <em>של המערכת</em></strong> השמימית בה נמצא כדור הארץ שלנו.</p>





                               
        </p>
        
        </div>
        <span class="page-number">18</span>
        <span class="page-number center-title"></span>