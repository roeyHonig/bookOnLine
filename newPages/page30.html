<div class="book-content">
    
        <p class="no-indent zoom-this">
 <!-- might need some streatching of the max-hight constraint-->   

 <h3>פרק 8: מה היא מערכת        </h3>

                        <p>השפה האנושית החלה את דרכה, לאחר שבקליפת המוח של האדם המודרני, נבנו הערכים המתאימים, אשר אפשרו את התפתחותה.&nbsp;
                                השפה הנה אחת מהדוגמאות לצורת התפיסה והפעולה של קליפת המוח.&nbsp;
                                השפה האנושית נובעת מצורת פעולה בסיסית של קליפת המוח, החוזרת על עצמה בצורות שונות, גם בכל שאר התופעות הגבוהות הממוקמות באזור קליפת המוח, ובתור שכזו אנו יכולים להסיק ממאפייני השפה ומצורת ביטויה,&nbsp; דברים רבים על המבנה אשר הוליד אותה.</p>


                                <p><strong>הכינוי מערכת</strong>&nbsp;
                                        מידי פעם אנו פוגשים בשפה בכינוי &nbsp;<strong><em>מערכת,</em></strong> &nbsp;&nbsp;בהקשר לנושאים שונים, המתייחסים לכל תחומי החיים.&nbsp;
                                        מושג כמו מערכת של עיתון,&nbsp; מתייחס למבנים של המערכת, לציוד הרב והמגוון, כמו גם לעיתונאים, לכתבים ולעורכים, העוסקים יחדיו באיסוף מידע ובעריכתו לכתבות, שיופיעו במהדורת העיתון הבאה.&nbsp;
                                        המושג מערכת החינוך, מתייחס&nbsp; למבנים השונים של משרד החינוך, לבתי הספר השונים ולצוותי ההוראה, המנהלה והפיקוח, הפועלים יחדיו לפי נהלים מוגדרים, במטרה להקנות לתלמידים הרבים את חומר הלימוד המתאים בכל תחומי ההוראה.&nbsp;
                                        מושג כמו מערכת&nbsp; סוציו אקונומית,&nbsp; מתכוון להרגלי הצריכה של קבוצת צרכנים מוגדרת, בעלת רקע ורמת הכנסה נתונים.&nbsp; ואילו מושג כמו מערכת החוק,&nbsp; מתכוון למבנים השונים של בתי המשפט, לפקידים, לעורכי הדין ולשופטים,&nbsp; הפועלים על פי&nbsp; נהלים, תקנות וחוקים,&nbsp; הקובעים ומגדירים את דרך פעולתם.&nbsp;
                                        השימוש במושג המערכת מקובל גם במערכות פיזיקאליות שונות כאשר מושג כמו:&nbsp; מערכת כלים&nbsp; שלובים, מתאר מכלול של צינורות בצורות ובגדלים שונים, המחוברים ביניהם&nbsp; וממולאים בנוזל.&nbsp;&nbsp; במערכת זו אנו מדגימים, כיצד יתייצב הנוזל בכל&nbsp; הכלים בגובה אחיד&nbsp; ללא הבדל בגודלם ובצורתם,&nbsp; וזאת עקב&nbsp;&nbsp; כוח המשיכה האחיד, הפועל על הנוזל המצוי בתוכם.&nbsp;
                                        מערכות טכנולוגיות שונות הפועלות על פי תהליכי ייצור מוגדרים, מספקות מגוון של מוצרי&nbsp; צריכה שונים, ואילו מערכות טכניות אחרות, פזורות בכל מערך החיים המודרניים,&nbsp; שם הן משמשות לצורכי&nbsp; מחקר, בדיקות וארגון הפעילות האנושית, בכל תחומי החיים.</p>



        </p>
        
        </div>
        <span class="page-number">30</span>
        <span class="page-number center-title"></span>