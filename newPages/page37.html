<div class="book-content">
    
        <p class="no-indent zoom-this">
 <!-- might need some streatching of the max-hight constraint-->   

                        <p>
                                <strong>הפרספקטיבה המתאימה, והופכת את עצם התפיסה האנושית לאובייקט בר התייחסות</strong>.&nbsp; אובייקט זה ניתן להיות מתואר, במנותק מהתפיסה האישית שלנו,&nbsp; ועליו ניתן להגיד היגדים שונים שיתוארו בהמשך בין היתר, כ: <strong>מגבלות המערכת</strong></p>


                                <p><strong>פרטים ומידע פנימי</strong>&nbsp;
                                        צורת ההבחנה בין&nbsp;&nbsp; <strong><em>פרטים פיזיים</em></strong> לבין&nbsp;&nbsp; <strong><em>מידע&nbsp; פנימי</em></strong> &nbsp;הנה&nbsp; עקרון מרכזי בכל&nbsp; נושא המערכות ומחייבת התייחסות נוספת לשם הבהרתה.&nbsp;
                                        מאחר ותפיסת המערכת באה לידי ביטוי&nbsp; במכלולים שונים בכל תחומי החיים, ניעזר בדוגמה מחיי הספורט, לשם הדגמת ההבדל המהותי בין שתי הקטגוריות השונות המרכיבות את המערכת.</p>


                                        <p><strong>משחק כדור סל</strong>&nbsp;
                                                בשעת צפייה במשחק כדורסל, אנו רואים שתי קבוצות הנעות בהתמדה מצד לצד של המגרש, כאשר קבוצה אחת מניעה את הכדור משחקן לשחקן ומאגף אחד למשנהו, תוך ביצוע תנועת מתקפה כוללת ומתואמת.&nbsp; לעומתם מבצעים שחקני הקבוצה היריבה, תנועות מגננה אופייניות שתוכננו נלמדו ותורגלו במשך זמן רב.&nbsp;
                                                על המשחק כולו ניתן להשקיף כעל <strong>מערכת כוללת</strong> כאשר השחקנים השונים והכדור מהווים את הפרטים הפיזיים של המערכת.&nbsp;
                                                אם נתייחס לשחקני ההתקפה כאל קדקודיו של מחומש, נוכל למתוח ביניהם קווים ולמלא את שטחו של המחומש שנוצר, בצבע אדום לדוגמה.&nbsp; את השטח אותו מכסים שחקני ההגנה, ניתן לצבוע בירוק, ואת מסלולו של&nbsp;&nbsp; הכדור בצהוב.&nbsp;
                                                במצב זה כאשר נשקיף על המשחק,&nbsp; יתארו הצבעים השונים, הכדור והשחקנים,&nbsp; בצורה דינאמית, את מגוון התנועות המתואמות, ואת מצב ההערכות למתקפה ולמגננה,&nbsp; אותן מבצעות שתי הקבוצות במהלך המשחק.&nbsp;
                                                אם נוציא מתוך התמונה הנשקפת, את השחקנים והכדור, המהווים את&nbsp; <strong><em>הפרטים הפיזיים של המערכת</em></strong><em>,</em>&nbsp; נשאר עם רצף של שטחים בצבעים שונים,&nbsp; הנעים בצורה מתואמת על פני המגרש, ומתארים חלק&nbsp;&nbsp; <strong><em>מהמידע הפנימי של המערכת,</em></strong>&nbsp;&nbsp;&nbsp;&nbsp; בדמות טקטיקת ההתקפה והמגננה של שתי הקבוצות.&nbsp;
                                                משחק הכדור אותו תארנו, כמו גם ההתייחסות שלנו למכלולים רבים אחרים בכל תחומי החיים,&nbsp;&nbsp; נתפסים על ידינו בצורה הטבעית ביותר,&nbsp; כמערכת אחת מרכבת ושלימה,&nbsp; אולם כאשר בודקים את אותה נקודת מבט כוללת, רואים &nbsp;שהיא מורכבת למעשה משתי צורות תפיסה השונות מהותית זו מזו,&nbsp; הפועלות יחד, במקביל&nbsp; ובו זמנית, &nbsp;ורק&nbsp; הצירוף של שתיהן,&nbsp; אותו כינינו&nbsp; <em>כ:&nbsp;&nbsp; <strong>תפיסת המערכת</strong>,</em>&nbsp; הוא שמקנה לנו את נקודת המבט הכוללת, ומאפשר לנו&nbsp; את תחושת ההנאה המלאה מהמשחק הכולל&nbsp; והמורכב.</p>








        </p>
        
        </div>
        <span class="page-number">37</span>
        <span class="page-number center-title"></span>