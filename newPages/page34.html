<div class="book-content">
    
        <p class="no-indent zoom-this">
 <!-- might need some streatching of the max-hight constraint-->   

                                                        <p>
                                                                כאשר נבחן מחדש חלק מהמערכות בהן נתקלנו עד כה נראה: כי מערכת כמו מערכת של עיתון או את מערכת החינוך, ניתן לתאר כמכלולים פיזיים&nbsp; המכילים בני אדם, מבנים וציוד.&nbsp;&nbsp;&nbsp; אולם בעוד שאת הפרטים הפיזיים של מכלולים אלו ניתן לתאר באמצעות שמות ייחודיים מוגדרים, הרי שלשם הבנת צורת פעולתם,&nbsp; אנו זקוקים למידע תיאורי&nbsp; מסוגים שונים, שיאפיין בהדרגה את יחסי הגומלין השונים המתקיימים בתוך מערכות אלו.&nbsp;
                                                                את אותה צורת אבחנה פגשנו גם בתיאור מערכת השמש.&nbsp; בעוד שאת המרכיבים הפיזיים של מערכת השמש, יכולנו לתאר באמצעות שמות ייחודיים, הרי שלשם קבלת תמונה מלאה ומקיפה יותר&nbsp; על המערכת,&nbsp; נדרש&nbsp; מידע תיאורי רב&nbsp; שאפיין את יחסי הגומלין המתקיימים בין מרכיבי המערכת,&nbsp; במגוון נושאים שונים.&nbsp;
                                                                מאחר ויחסי הגומלין&nbsp; שהתקיימו בין פרטי המערכת&nbsp; היו כה שונים במהותם והתייחסו למגוון כה רחב&nbsp; של&nbsp; נושאים&nbsp; ותופעות, כונה כל המגוון הזה בשם כולל:&nbsp; ' <strong><em>המידע הפנימי של המערכת'.</em></strong></p>



                                                                <p><strong>הגדרת המערכת</strong>&nbsp;
                                                                        צורת ההבחנה הברורה בין הפרטים הפיזיים המוגדרים&nbsp; של המערכת לבין יחסי הגומלין השונים&nbsp; הנושאים אופי&nbsp;&nbsp;&nbsp;&nbsp; <strong><em>תיאורי</em></strong>,&nbsp;&nbsp; רמזה על קשר אפשרי&nbsp; בין מבנה המערכת לבין מבנה קליפת המוח האנושי&nbsp; והיוותה&nbsp; נקודת מפנה בבדיקת נושא המערכות.&nbsp;
                                                                        השוואת הקטגוריות השונות של מרכיבי המערכת, למבנה ולצורת התפיסה&nbsp; של הההמיספרות המוחיות,&nbsp; סייעה מצד אחד להבנה טובה יותר של&nbsp; חלק מההתמחויות של הההמיספרות,&nbsp; ותוך כדי כך סייעה גם בהמשך הגיבוש וההתפתחות של&nbsp; נושא המערכות עצמו.&nbsp;
                                                                        אף על פי שהגדרת המערכת הסופית גובשה רק בשלב מאוחר יותר,&nbsp; לאחר שהתברר כי מבנה המערכת מתאר למעשה צורת תפיסה בסיסית של קליפת המוח&nbsp; אשר כונתה:<em> &nbsp;<strong>תפיסת המערכת</strong></em>&nbsp; נוכל בשלב זה לסכם את המאפיינים שתוארו ולהגיד על המערכת את הדברים הבאים:</p>




        </p>
        
        </div>
        <span class="page-number">34</span>
        <span class="page-number center-title"></span>