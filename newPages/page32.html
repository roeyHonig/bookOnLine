<div class="book-content">
    
        <p class="no-indent zoom-this">
 <!-- might need some streatching of the max-hight constraint-->   



                                        <p>
                                                שונים תמיד כלפי מטה או מדוע נעים כוכבי הלכת סביב לשמש, אלא אפשר גם באותה מידה,&nbsp; <strong>לכמת</strong> את תופעות הכבידה במונחי מאסה וכוחות הפועלים בין הגופים, ולחשב אותם בצורה מדויקת.
                                        </p>


                                        <p>לעומת התופעות הפיזיקאליות שיכולות להיות מנותחות בצורה מתמטית, נשארה האפשרות לנתח מערכות אנושיות שונות,&nbsp; בגדר של ניסיונות תיאוריים מעיקרם,&nbsp; ויכולת הניבוי של צורת התנהגותן,&nbsp; מתבססת על קירובים סטטיסטיים, שנתקבלו לאחר איסוף נתונים&nbsp; המתייחסים לקבוצות אנושיות מוגדרות.</p>


                                        <p>הקשר המפתיע היחיד בין מערכות פיזיקאליות שונות לבין מערכות אנושיות, הייתה העובדה המתמיהה,&nbsp; שהשפה העברית עשירת הניואנסים, בחרה משום מה להתייחס לתופעות שונות כל כך במהותן, בכינוי משותף&nbsp; 'מערכת'.</p>



                                        <p>עוד לפני תחילת הבדיקה היה ברור, שמערכות אנושיות בעלות רצון ובחירה חופשית,&nbsp; שונות מהותית ממערכות פיזיקאליות המצייתות לחוקים מוגדרים,&nbsp;&nbsp;&nbsp; אולם&nbsp; שימושי השפה במושג&nbsp; זהה, במערכות אנושיות ופיזיקאליות,&nbsp; העלה את האפשרות שקיימת סיבה כל שהיא&nbsp; או מאפיינים סמויים המשותפים למערכות השונות,&nbsp;&nbsp; גורמים אשר אם ימצאו,&nbsp; יוכלו לאפשר ניתוח טוב יותר של התנהגות מערכות אנושיות.</p>


                                        <p><strong>בחינת מערכות שונות</strong>&nbsp;
                                                בשלב הראשון של הבדיקה נבחנו&nbsp; מערכות אנושיות&nbsp; מנקודות מבט שונות, והושוו&nbsp; למערכות מתחום הפיזיקה,&nbsp;&nbsp; במטרה לגלות מאפיינים דומים בקבוצות שונות אלו.&nbsp;
                                                כפי הצפוי לא נמצא קשר ישיר בין הקבוצות השונות,&nbsp; וגם הקשרים בתוך הקבוצות עצמן התבטאו במגוון כה שונה של תופעות, שמין הנמנע היה למצוא להן מכנה משותף ברור ומוגדר.&nbsp;&nbsp;&nbsp; אולם בשלב מסוים הופנתה תשומת לבי למספר&nbsp; מאפיינים בסיסיים&nbsp; שחזרו על עצמם בכל המערכות אותן בדקתי.</p>


        </p>
        
        </div>
        <span class="page-number">32</span>
        <span class="page-number center-title"></span>