<div class="book-content">
    
        <p class="no-indent zoom-this">
 <!-- might need some streatching of the max-hight constraint-->   




                                <p>
                                        
                                        קיים קשר ישיר והדוק בין הצומח, החי והסביבה הדוממת, כאשר כל גורם בשרשרת, תלוי במרכיבים מהם הוא ניזון ומשפיע על הבאים אחריו בשרשרת.&nbsp; קשרים אלו הם הדוקים ביותר ומאוזנים להפליא, וכל פגיעה בגורם אחד, משפיעה על שרשרת שלימה של בעלי חיים וצמחים, וגורמת להפרת האיזון.&nbsp;
                                        התפיסה המתגבשת בשנים האחרונות הנה: &nbsp;כי כל כדור הארץ כולו, מתפקד כמערכת אקולוגית סגורה, בה תלויים בעקיפין כל הגורמים הנמצאים בה, זה בזה.&nbsp; הוא מתנהג כמערכת שבה, כל השפעה והפרעה, נשארת כלואה&nbsp; בתוך תחומי המערכת, ומוחזרת ישירות אל כל הגורמים הנמצאים בתוכה.</p>


                                        <p>הטבע במצבו הבסיסי מוגדר, כסביבה כאוטית השואפת למצב מקסימאלי של חוסר סדר, או למצב של אקראיות מרבית.&nbsp;
                                                היצור החי הראשון שנוצר בטבע, הקיף עצמו בקרום מגן, אשר בודד אותו מהסביבה הכאוטית החיצונית, ואפשר את הגדלת כמות הסדר הפנימי, ואת וויסות הסביבה הפנימית של גופו.</p>


                                                <p>אם נתבונן ביצור חד תאי כמו אמבה למשל, נראה שהיא מוקפת בקרום חיצוני, במרכזה קיים גרעין מוצק, ובמרווח שביניהם, מתקיימים כל תהליכי החיים וחילוף החומרים המאפשרים את קיומו של היצור.&nbsp;
                                                        כאשר נתבונן במבנהו של כדור הארץ, נראה כי הוא מוקף באטמוספרה, שאחד מתפקידיה העיקריים הוא לבודד את כדור הארץ מהסביבה הכאוטית של החלל שמסביבו.&nbsp; גוף כדור הארץ הנו הגרעין שעל פניו נמצאות כל&nbsp; תופעות החיים המוכרות לנו.</p>

                                                        <p>בניגוד לתפיסות שונות שניסו לדמות את כדור הארץ למעין תופעה חיה בלתי מוגדרת, ניתן לקבוע בודאות כי <strong>כדור הארץ כולו כמכלול, מתפקד כיצור חי ברמה קוסמית, הכולל בתוכו את כל המרכיבים המגדירים תופעת חיים ברמת המיקרו.</strong>&nbsp; יצור שבו כל מרכיב המתקיים על פניו, הוא אחד מאיברי היצור החי, וקשור למרכיבים האחרים, בקשר דם.  זיהום מקורות המים והסביבה הפנימית של כדור הארץ על ידי האדם,&nbsp;&nbsp; השמדה מסיבית של יערות וזיהום האטמוספרה, עלולה לגרום ליצור זה,&nbsp; פגיעה בלתי הפיכה, שתשפיע ישירות על איכות החיים שבו, עד כדי סכנת קיום ממשית לאדם עצמו.&nbsp;
                                                                לאחרונה החלו לקום תנועות ירוקות שונות, המעוררות את מודעות הציבור, לצורך בשמירת איכות הסביבה והקטנת הנזקים הנגרמים לה ככל האפשר,&nbsp; על מנת שכל החיים על פני כדור הארץ יזכו לאיכות חיים, וביניהם גם האדם שנולד מתוך הטבע עצמו.</p>

                               
        </p>
        
        </div>
        <span class="page-number">24</span>
        <span class="page-number center-title"></span>