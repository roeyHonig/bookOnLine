<div class="book-content">
    
        <p class="no-indent zoom-this">
 <!-- might need some streatching of the max-hight constraint-->   


        <h3>פרק 3: היקום המתפשט</h3>
        
        <p>הכוכבים הפזורים בשמיים, נראים לעינינו בכל הכוונים אליהם נביט,&nbsp; אולם קיים פס אחד, בו מרוכזים רוב הכוכבים הנראים.&nbsp; פס זה נקרא שביל החלב.&nbsp;
            ב 1750&nbsp; העלו מספר אסטרונומים את ההשערה, שאפשר להסביר את תופעת שביל החלב בכך, שרוב הכוכבים ביקום, מרוכזים במבנה יחיד הדומה לדיסקה והקרוי כיום בשם גלקסיה חלזונית.&nbsp;
            כעבור כמה עשרות שנים, אימת ויליאם הרשל השערה זו, לאחר שקטלג במשך שנים רבות, כמות אדירה של כוכבים, ומיפה את מקומם ואת מרחקם.</p>

            <p>תמונת היקום החדשה המקובלת כיום, החלה להתגבש ב&nbsp; 1924&nbsp; כשהוכיח האסטרונום האבל, שגלקסית שביל החלב איננה הגלקסיה היחידה ביקום.&nbsp;
                האבל הניח כי כוכבים מסוימים, אשר מרחקם מהארץ היה ידוע,&nbsp; מפיצים אור בעל&nbsp; עוצמה דומה.&nbsp; עוצמת אור זו, תראה לעינינו חלשה יותר באופן יחסי, ככל שמרחקו של הכוכב מאתנו גדול יותר.&nbsp; לצורך מחקרו השתמש האבל בציוד רגיש, המסוגל למדוד את עוצמת האור היחסית של כוכבים שונים.&nbsp;
                בדרך זו גילה האבל ואף מצא את מרחקן של תשע גלקסיות שונות, ופתח בכך את הדרך לגילוין של גלקסיות רבות נוספות ולשינוי נוסף בתפיסת העולם שלנו, לגבי מבנהו וגודלו של היקום.</p>


                <p>כיום על סמך תצפיות באמצעות טלסקופים משוכללים מסוגים שונים, ידוע לנו כי גלקסית שביל החלב, הנה רק אחת מכמאה אלף מיליוני גלקסיות נוספות הקיימות ביקום,&nbsp; ובכל אחת מהן קיימים לפי המשוער, כמאה אלף מיליוני כוכבים.&nbsp;
                    גלקסית שביל החלב הנה גלקסיה בעלת מבנה חלזוני, שקוטרה כמאה אלף שנות אור. היא מסתובבת אט אט&nbsp; סביב&nbsp; צירה,&nbsp; כשהכוכבים הנמצאים בזרועותיה החלזוניות מקיפים את מרכז הגלקסיה אחת לכמה מאות מיליוני שנים.&nbsp;
                    מערכת השמש שלנו נמצאת ליד שפתה הפנימית של אחת מזרועות הגלקסיה,&nbsp; והשמש עצמה הנה כוכב צהוב וגודלה הוא גודל ממוצע של שמשות רבות אחרות.</p>




                                
                               
        </p>
        
        </div>
        <span class="page-number">13</span>
        <span class="page-number center-title"></span>