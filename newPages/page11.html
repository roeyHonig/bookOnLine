<div class="book-content">
    
        <p class="no-indent zoom-this">


                                                        <p>

                                                        לאחר קבלת הדגם ההליוצנטרי והכנסת השינויים במסלולי הכוכבים, היה סוף סוף בידי המדע דגם טוב של היקום, שהתאים ל&nbsp; <strong><em>תצפיות</em></strong> ואפשר חישובים מדויקים של מסלולי כוכבי הלכת סביב לשמש.</p>

                                

                                <p>הקפיצה המשמעותית הבאה בידע האנושי לגבי מבנה היקום חלה ב 1687&nbsp; כאשר פרסם אייזק&nbsp; ניוטון את סיפרו&nbsp;&nbsp; &nbsp;' עקרונות מתמטיים של חכמת הטבע ' .&nbsp;
                                        בספרו זה הציג&nbsp; ניוטון בין היתר תיאוריה כללית המסבירה את תנועותיהם של גופים במרחב ובזמן וגם פיתח את השיטות המתמטיות הדרושות לניתוח תנועות אלו.&nbsp;
                                        בנוסף לכך הציג ניוטון בספרו את חוקי הכבידה האוניברסליים, המתארים את כוחות המשיכה הפועלים בין גופים הנעים במרחב ומסבירים גם מדוע&nbsp; נופלים גופים שונים על פני כדור הארץ.<br>
                                        פעם נוספת זכה האדם להתקדמות משמעותית ביכולת ההבנה והתפיסה&nbsp; של היקום, בזכות&nbsp; <strong><em>כלים</em></strong> &nbsp;מדעיים שהועמדו לרשותו.&nbsp; אם הקפיצה הקודמת, נבעה מהשימוש בטלסקופ אותו עשה גלילאו, נבעה ההתקדמות הנוכחית, מפיתוח של&nbsp; כלים מתמטיים חדשים אשר אפשרו לנסח בצורה מדעית, את מבנה היקום הנצפה, ואף לחשב את הכוחות הפועלים בין כוכבים מרוחקים, הנעים במרחבי החלל.</p>
                                


                                        <p>עד תחילת המאה העשרים הלך הידע האנושי על מבנה היקום והשתכלל.<br>
                                                בניית טלסקופים משוכללים אפשרה קיום של תצפיות משופרות למעמקי החלל.<br>
                                                מחקרים מדעיים גילו שרוב כוכבי השבת הנראים בשמיים, הם למעשה שמשות בגדלים שונים, הדומות לשמש שלנו. נתגלה המבנה של גלקסית שביל החלב, ומספר גדול מאוד של גלקסיות נוספות.&nbsp; המידע על מבנה היקום הלך והתרחב ויחד עמו ההכרה בגודלו האדיר ובמרחביו האסטרונומיים, הנמדדים במונחים של מיליוני שנות אור מחוסר קנה מידה מתאים יותר. ( שנת אור אחת הנו המרחק אותו עוברת קרן אור הנעה במהירות של&nbsp; 300,000&nbsp; ק"מ לשנייה, כאשר היא נעה במשך שנה שלימה במהירות זו).</p>





                </p>
                </div>
    <span class="page-number">11</span>
    <span class="page-number center-title"></span>