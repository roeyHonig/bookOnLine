<div class="book-content">
    
        <p class="no-indent zoom-this">
 <!-- might need some streatching of the max-hight constraint-->   

              
                                        <p>
                                                תפיסה שונה בהמיספרה הימנית, צורת תפיסה המתייחסת אל הסביבה הכוללת, ומנתחת את <strong><em>מגוון יחסי הגומלין האפשריים, בין הפרטים הפיזיים השונים</em></strong><em>. </em>צורת מבנה ופעולה מיוחדת זו, הפועלת באופן דומה, בכל התפקודים הגבוהים, מתוארת על ידי הגדרת המערכת האומרת ש: 'מערכת הנה סך כל הפרטים והמידע הפנימי הכלולים בתוכה בזמן נתון'.&nbsp;                                                על מנת להבין את חשיבותה המעשית של צורת התפיסה הזו, ניעזר&nbsp; בדוגמה הלקוחה מחיי היום יום.</p>


                                                <p><strong>ילד חוצה כביש</strong>&nbsp;
                                                        נדמה לעצמנו מצב בו אנו מבחינים בילד החוצה כביש, ומכונית מהירה מתקרבת מרחוק.&nbsp;
                                                        מבחינת העובדות הפיזיות המתקבלות בהמיספרה השמאלית, קיים ילד, קיים כביש עליו הולך הילד,&nbsp; וקיימת מכונית.&nbsp;
                                                        אולם באותו זמן בו אנו מבחינים במערך הפיזי הקיים, מופעלת בהמיספרה הימנית צורת ניתוח נוספת.&nbsp;&nbsp; אנו משווים את מצב הילד על הכביש, עם מהירות המכונית ומרחקה מהילד, ואם על סמך ניסיון העבר, והערכת המצב, נגלה הסתברות של סכנה אפשרית, נמהר להזהיר את הילד ולפנותו מהכביש.&nbsp;
                                                        צורת התפיסה הכפולה של שתי ההמיספרות המוחיות, המסונכרנת מיידית באמצעות כמות גדולה של סיבי עצב המקשרים ביניהן, מאפשרת למוח &nbsp;יכולת תפקוד ברמה גבוהה בהרבה מזו שהייתה מתקבלת מהסך הכולל&nbsp; של שתי צורות התפיסה בנפרד.&nbsp;&nbsp; רמת תפקוד גבוהה זו מאפשרת לנו תפקוד טוב בחיים המודרניים העכשוויים, באותה מדת יעילות והצלחה בה היא התאימה גם למסעות צייד של אבותינו הקדומים.</p>






        </p>
        
        </div>
        <span class="page-number">41</span>
        <span class="page-number center-title"></span>